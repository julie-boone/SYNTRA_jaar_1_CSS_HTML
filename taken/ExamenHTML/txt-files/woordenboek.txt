Woordenboek
10 Downing Street
10 Downing Street is het adres van de ambtswoning van de Britse premier aan Downing Street in Londen. Het gebouw zelf wordt ook wel Overkirk House genoemd, een verbastering van de naam van Hendrik van Nassau-Ouwerkerk, die er woonde als opperstalmeester van Willem III van Oranje-Nassau. De deur van het gebouw is de meest gefotografeerde deur ter wereld.
Tudor
Het Huis Tudor was een Engelse dynastie die het koningschap van Engeland en Wales bekleedde van 1485 tot 1603. Tevens regeerden de Tudors van 1541 tot 1603 over Ierland. De Tudors veranderden Engeland van een onbelangrijke staat in een machtige renaissance-natie.
renaissance
De renaissance (letterlijk: wedergeboorte) is een periode in de Europese cultuurgeschiedenis die volgde op de middeleeuwen. De term kwam in de negentiende eeuw ook in omloop als historisch periodebegrip. De renaissance als laatmiddeleeuwse culturele beweging begon in Italië in de veertiende eeuw (trecento) en verspreidde zich in de volgende eeuwen over het grootste deel van Europa.
Aragon
Aragón is een van de zeventien autonome regio's (deelstaten) van Spanje met meer dan 1,3 miljoen inwoners, gelegen in het noordoosten van Spanje. De hoofdstad van Aragón is Zaragoza.
Het graafschap Aragón (of Jaca) was een Frankisch markgraafschap in de vallei van de Aragón, dat ontstond in de 9e eeuw onder Karolingische supervisie. Het werd in 922 opgenomen in het koninkrijk Pamplona. Het centrum van het graafschap was het dorp Jaca. Het graafschap vormt de kern van het latere koninkrijk Aragón in de 11e eeuw.
Het koninkrijk Aragon was een middeleeuws koninkrijk in het oosten van Spanje.
hofhouding
De hofhouding of het hof is het geheel van personen waarmee een hoge wereldlijke of geestelijke machthebber zich omringt. De hofhouding bestond in vroegere eeuwen niet alleen uit de huishouding van een vorst, maar vormde tevens het bestuurlijke en culturele centrum van een land en kon wel een paar duizend personen omvatten. In de huidige monarchieën en in het Vaticaan bestaat nog steeds een hofhouding, zij het in sterk verkleinde en versoberde vorm.
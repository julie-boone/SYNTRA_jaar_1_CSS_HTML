<!DOCTYPE html>
<html lang="nl">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Quote 2</title>
</head>

<body>
    <p>
        <a href="index.html">Terug naar projecten</a>
    </p>

    <h1>DUURZAME PRODUCTIE, VAN BOER TOT BORD</h1>
    <p><em>Slagerij Den Eeuwigen Beenhouwer is niet zomaar een lokale slager-charcutier.
            Uitbaters Hans en Justine focussen er bewust op eerlijk vlees, dierenwelzijn, gezond en zo natuurlijk
            mogelijk produceren en verwerken.
            Duurzaam ondernemen is hier een visie, een overtuiging, een levensstijl. Eentje die meteen veel klanten kan
            bekoren.</em></p>
    <h2>BIJZONDER LIEFDESVERHAAL</h2>
    <p>Het verhaal van Hans en Justine begon in een slagerij in Eke.
        Hans ontdekte er zijn passie voor de stiel waarna hij besliste de opleiding slager-spekslager te volgen bij
        Syntra.
        Met zijn diploma en 10 jaar ervaring op zak, trok hij vervolgens naar het buitenland om zijn kennis te
        verfijnen.
        De slager moest zo noodgedwongen op zoek naar een nieuwe leerjongen.
        Gelukkig was hij voor op zijn tijd en koos hij voor een … leermeisje: Justine.
        En die deed dat met verve. In de beenhouwerij én via de opleidingen bij Syntra werd ze gevormd tot volwaardig
        beenhouwer.</p>
        <p>Toen Hans enkele jaren later zijn vroegere werkplaats bezocht, was het liefde op het eerste gezicht.
        Al snel besloot het koppel samen een zaak te starten. En die opportuniteit kwam er snel; toen Slagerij Gaublomme
        in Herzele een overnemer zocht.
        Justine en Hans werden opnieuw halsoverkop verliefd.
        Deze keer op de streek, het pand en het generatieslange verhaal van de slagerij die ze herdoopten als ‘Den
        Eeuwigen Beenhouwer’.</p>
    <h2>NO WASTE-POLICY</h2>
    <p><q>Van kopvlees tot quiches, van vol-au-vent tot pancetta. In onze slagerij wordt alles huisbereid op
            ambachtelijke wijze. Met gezonde ingrediënten, pure smaken en controle over de gebruikte allergenen. En
            zonder bewaarmiddelen.
            Alles willen we zo gezond en natuurlijk mogelijk.</q>
        Er is daarbij een duidelijke ‘no waste-policy’. Elk stukje wordt nuttig verwerkt.</p>
    <h2>VERTROUWEN IN DE KORTE KETEN</h2>
    <p>Voor een absolute topkwaliteit rekent het tweetal op de ‘korte keten’.
        Lokale boeren die dezelfde waarden delen, zoals Brasvar uit Nevele en Livar uit Nederlands-Limburg.
        <q>Die laatste is eigenlijk onze enige ‘buitenlandse’ leverancier. Al is dat relatief.
        De afstand naar het drielandenpunt is sowieso korter dan naar, bijvoorbeeld, bedrijven in Wallonië.</q><br>
        Livar staat voor ‘Limburgs scharrelvarken’.
        20 jaar geleden werd dit voor het eerst gekweekt door Limburgse varkenskwekers die het anders wilden aanpakken.
        Hun missie? Op een maatschappelijk verantwoorde manier varkens kweken om zo het allerbeste vlees te leveren.</p>
    <blockquote cite="https://syntra-mvl.be/nl/blog/duurzame-productie-van-boer-tot-bord"> <p>Hoe beter het leven van het
        dier, hoe beter de smaak en kwaliteit van het vlees.</p></blockquote>
    <h2>SYNTRA DEELT DUURZAAM STREVEN</h2>
    <p>Zowel Hans als Justine volgden aan de start van hun carrière avondonderwijs bij Syntra.
        Mede dankzij de kennis en vaardigheden die ze hierdoor verwierven, zijn ze nu meesters in hun ambacht.
        Nu ijveren ze er op hun beurt voor om een nieuwe generatie slagers op te leiden.
        Dat ze daarbij informeren en inspireren over hun visie en waarden, wordt door Syntra alleen maar toegejuicht.
    </p>
    
</body>

</html>
<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Scenario-onderzoek PLOOI</title>
</head>

<body>
    <h1>
        Scenario-onderzoek PLOOI <br />
        <small>Kosten en baten van de verplichtstelling gebruik PLOOI in drie mogelijke uitvoeringsscenario’s</small>
    </h1>


    <ul>Geschreven door:
        <li>Walter Hulsker - Ecorys</li>
        <li>Roel Peters - Ecorys</li>
        <li>Jelmer Schreurs- Ecorys</li>
        <li>Piet Hein Minnecré - PBLQ</li>
        <li>Michiel Kramer - PBLQ</li>
    </ul>


    <h2>Inleiding</h2>
    <p>De wijziging in het nieuwe wetsvoorstel van de Wet Open Overheid (Woo), waarin verplicht wordt gesteld om gebruik
        te
        maken van een centrale digitale infrastructuur, leidt tot (substantieel) meer kosten dan initieel begroot in
        2018
        (ten tijde van het opstellen van de maatschappelijke kosten baten analyse Woo).<br />
        Indien daarbij gekozen wordt voor
        publicatie op een centrale infrastructuur in de vorm van het Platform Open Overheidsinformatie (PLOOI), in
        ontwikkeling en beheer bij het Kennis- en Exploitatiecentrum Officiële Overheidspublicaties (KOOP), zijn de
        kosten
        (over een periode van 15 jaar) hoger dan wanneer wordt gekozen voor een oplossing met een (commerciële)
        ‘zoekbox’,
        waarmee een gebruiker alle domeinen waarop gepubliceerd wordt, kan doorzoeken.<br />
        Dit komt vooral door de verwachte
        extra aansluitkosten bij de bestuursorganen, en (in mindere mate) door extra centrale ontwikkel- en
        beheerkosten.
        Hierbij geldt wel dat nog onduidelijk is of er wellicht bij de ‘zoekbox’ oplossing extra kosten gemaakt dienen
        te
        worden als gevolg van verplichtingen vanuit de archiefwet en Wet hergebruik overheidsinformatie.<br />
        De gemiddelde extra kosten per bestuursorgaan zijn relatief beperkt, maar kunnen voor een individuele kleinere
        organisatie wel een serieuze kostenpost vormen. Hier staat tegenover dat er meer functionaliteit kan worden
        geboden,
        indien voor de centrale oplossing bij PLOOI met toegevoegde waarde diensten wordt gekozen.<br />
        De oplossing met de
        ‘zoekbox’ leidt tot een achteruitgang in functionaliteit ten opzichte van de huidige zoekfunctionaliteit op
        Overheid.nl. Door gebrek aan inzicht in de wensen en waardering van de gebruiker, kan de waarde van de extra
        functionaliteiten alleen kwalitatief worden geduid, en niet in geld worden uitgedrukt.<br />
        Dit zijn de belangrijkste
        uitkomsten van het ‘scenario onderzoek naar de kosten en baten van de verplichtstelling openbaarmaking middels
        een
        centrale digitale infrastructuur (PLOOI)’.
    </p>
    <h2>De kosten voor scenario’s A en B zijn substantieel hoger dan de kosten van scenario C</h2>
    <p>
        Er is een business case opgesteld om inzicht te krijgen in de verschillen in kosten en baten van de
        verplichtstelling publicatie via PLOOI middels drie scenario’s:
    <ul>
        <li>Scenario A - Bestuursorganen publiceren zelf, en sturen voor elk document een link en metadata naar PLOOI.
            Bij het
            opvragen van het stuk via een centraal zoekportaal, haalt PLOOI de publicatieversie bij de bron op.</li>
        <li>Scenario B - Een bestuursorgaan verstuurt de publicatieversie van een stuk met metadata naar PLOOI. Het stuk
            wordt
            openbaar gemaakt op een centraal portaal van PLOOI.</li>
        <li>Scenario C - Een bestuursorgaan publiceert zelf. PLOOI ontvangt van de bestuursorganen het domein waarop
            gepubliceerd wordt. Een centraal zoekportaal biedt een zoekbox waarmee een gebruiker alle domeinen waarop
            gepubliceerd wordt, kan doorzoeken. Voor de zoekfunctie kan gebruik worden gemaakt van publiek beschikbare
            zoekmachines zoals Google. Bij een zoekvraag haalt PLOOI de publicatieversie op. In dit scenario’s wordt
            geen metadata ten behoeve van de centrale infrastructuur toegevoegd.</li>
    </ul>

    De additionele ontwikkel-, implementatie en exploitatiekosten van PLOOI zijn geschat door KOOP. Door Ecorys/PBLQ is
    – in samenspraak met KOOP - bepaald welke onderdelen daarvan het direct gevolg zijn van de verplichtstelling (Basis)
    en welke onderdelen vallen onder de zogenaamde Toegevoegde Waarde Diensten.<br /> Deze laatste onderdelen bieden
    extra
    functionaliteiten, welke de basis vormen voor de bepaling van de baten.</p>
    <h2>Scenario-onderzoek</h2>
    <p>De scenario’s A en B blijken vrijwel identiek in kosten, ze verschillen slechts marginaal: scenario B is iets
        duurder, vooral als gevolg van extra benodigde centrale opslagcapaciteit. De kosten voor scenario C zijn echter
        substantieel lager. De kosten die veroorzaakt worden voor de verplichting van PLOOI zijn daarmee nadrukkelijk
        het
        grootst voor scenario’s A en B. Over de gehele periode van 15 jaar (ontwikkeling, implementatie en beheer) gaat
        het
        om circa 103 tot ruim 125 miljoen euro voor scenario’s A en B, terwijl de kosten voor scenario C beperkt blijven
        tot
        circa 4 miljoen euro. Hierbij geldt wel dat nog onduidelijk is of er wellicht ook in scenario C extra kosten
        gemaakt
        dienen te worden als gevolg van verplichtingen vanuit de archiefwet en Who.</p>
    <p>Voor de centrale kosten zijn er verschillen in kosten tussen de scenario’s A/B en scenario C, zeker indien de
        Toegevoegde Waarde Diensten worden meegenomen. De verschillen zijn echter op het totaal aan kosten relatief
        beperkt
        In scenario C valt een aantal ontwikkel- en beheertaken weg, wat tot lagere kosten leidt. De actuele
        kostenschatting
        is in alle drie de scenario's hoger dan de initiële kostenschatting gemaakt in het kader van de in 2018
        uitgevoerde
        MKBA, waarin de verplichting nog niet was opgenomen. De decentrale kosten (kosten voor de bestuursorganen,
        inclusief
        departementen en ZBO’s) verschillen echter wezenlijk. In scenario’s A en B sluiten de bestuursorganen aan op
        PLOOI,
        wat tot substantiële decentrale kosten leidt. Indien voor scenario C wordt gekozen, valt een deel van de
        decentrale
        kosten weg, omdat de bestuursorganen geen directe aansluiting op PLOOI hoeven te realiseren. Dit is het grootste
        verschil in kosten van scenario C ten opzichte van de scenario’s A en B. De extra kosten in scenario’s A en B
        per
        bestuursorgaan zijn gemiddeld relatief beperkt, maar kunnen voor een individuele kleinere organisatie wel een
        serieuze kostenpost vormen. Het verdient aanbeveling om zo veel mogelijk gebruik te maken van gezamenlijke
        aansluitingen voor meerdere bestuursorganen, dit kan de kosten fors beperken. Daarnaast is duidelijk dat de
        kosten
        in het geval van C voor een groot deel direct verbonden zijn aan de hoeveelheid zoekvragen. Hoe meer vragen, hoe
        hoger de kosten, maar ook hoe hoger de toegevoegde waarde van het scenario is. In scenario’s A en B ligt dit
        anders.
        De ontwikkeling van de centrale component in scenario’s A en B brengt vaste kosten met zich mee, ongeacht het
        aantal
        zoekvragen. Hoe hoger het aantal vragen, hoe minder de kosten per zoekvraag, en omgekeerd.</p>

    <h2>Er zijn voor scenario’s A en B potentieel meer baten te verwachten dan voor scenario C</h2>
    <ul>Voor de baten zijn geen monetaire waardes opgenomen. Er zijn te veel risico’s en onzekerheden om de baten
    in
    euro’s
    uit te kunnen drukken, al zijn er wel degelijk baten aan de scenario’s toe te delen. Deze baten zijn wel
    kwalitatief
    geschat. Op basis van de huidige kennis over de functionaliteiten van de scenario’s, bieden vooral de scenario’s
    A
    en B inclusief de Toegevoegde Waarde Diensten (in potentie) voordelen op het gebied van:

    <li>verbeterde zoekfunctionaliteit;</li>
    <li>beperkte toename actualiteit van stukken;</li>
    <li>beschikbaarheid van managementinformatie;</li>
    <li>betekenisvol verbinden van documenten in (thema)dossiers;</li>
    </ul>

    <p>De vanuit de memorie van toelichting verwachtte besparing op zelfpublicatie in scenario B, blijkt - in dit
        onderzoek
        - in de praktijk niet te kunnen worden onderbouwd. In de interviews die we in het kader van dit onderzoek met
        bestuursorganen hebben gevoerd, is aangegeven dat een groot deel verwacht ook zelf nog (via een voorziening) te
        zullen publiceren. Ze geven daarvoor verschillende redenen aan, waaronder de wens om meer te publiceren dan
        vanuit
        de Woo vereist. Bij een aantal partijen was vooraf de verwachting dat de verplichte centrale publicatie kan
        leiden
        tot een vermindering van het aantal WOB/Woo-verzoeken. In potentie is er een mogelijkheid dat er minder
        WOB/Woo-verzoeken komen, maar hiervoor is geen duidelijke aanwijzing gevonden in dit onderzoek. Het aantal
        verzoeken
        kan zelfs stijgen, doordat er meer informatie beschikbaar is. In ieder geval is er geen verschil tussen de drie
        scenario’s te verwachten.</p>
    <p>Een break-even point is bepaald om te berekenen hoeveel tijdwinst er per zoekopdracht (bij ambtenaren) behaald
        moet
        worden om geen verschil in kosten te hebben tussen scenario A/B ten opzichte van scenario C: “Kunnen de extra
        kosten
        van scenario’s A en B worden goedgemaakt door efficiëntiebaten bij de gebruikers?”. De uitkomst is een
        gemiddelde
        tijdwinst bij alle ambtenaren van een halve minuut (31 seconden) voor het model inclusief Toegevoegde Waarde
        Diensten (TWD). Wij achten een dergelijke gemiddelde besparing plausibel, waardoor er (ook) vanuit het oogpunt
        van
        efficiëntie een meerwaarde lijkt voor scenario’s A en B.</p>

    <h2>Aanvullende beschouwing scenario’s: niet alleen op kosten vergelijken</h2>
    <p>Helder is dat ook de functionaliteit tussen enerzijds scenario A en B inclusief Toegevoegde Waarde Diensten en
        anderzijds scenario C sterk verschilt. Duidelijk is dat scenario’s A en B de gebruiker een rijkere ondersteuning
        bieden bij het zoeken en dat deze functionaliteit ook op termijn beter uit te breiden is. Scenario C is wat dat
        betreft een stap terug ten opzichte van de functionaliteit die momenteel door de huidige zoekfunctionaliteit op
        Overheid.nl wordt geboden. Zonder de Toegevoegde Waarde Diensten, is het verschil in functionaliteit tussen de
        scenario’s A/B en scenario C minder duidelijk. Wel biedt de toevoeging van metadata in scenario’s A en B naar
        verwachting meer comfort voor de gebruiker.</p>
    <p>Daarnaast is er over scenario C nog een aantal aanvullende aandachtspunten die naar voren komen uit de
        verschillende
        gesprekken. Zo zijn er (al dan niet gegronde) zorgen over het borgen van de privacy van gebruikers en zorgen
        over de
        transparantie van het door commerciële zoekmachine gehanteerde algoritme.
        Tot slot: voor dit onderzoek is de relatie met de verplichtingen voor bestuursorganen vanuit de archiefwet en de
        Wet
        hergebruik overheidsinformatie (Who) buiten scope geplaatst. Het valt niet uit te sluiten dat kosten en baten
        zowel
        voor de centrale component als voor de bestuursorganen anders uitvallen bij een uitwerking van de scenario’s
        waarbij
        rekening wordt gehouden met verplichtingen vanuit de archiefwet en Who.</p>
    <h2>Aanbevelingen voor het vervolg</h2>

    <ol>
        <li>Ontwikkel een visie op hoe (welke functionaliteit) de gebruiker door de centrale infrastructuur geholpen
            wordt in de
            zoektocht naar openbare informatie. Dit is enerzijds nodig om een infrastructuur te ontwikkelen die voldoet
            aan de
            wensen van de gebruiker, en anderzijds om ‘overdimensionering’ van de oplossing te vermijden. Breng daartoe
            de
            gebruikersbehoefte in kaart en bepaal de vereiste functionaliteit om die behoefte te ondersteunen. De wensen
            van
            gebruikers zullen naar verwachting variëren per gebruikersgroep, aan verandering onderhavig zijn en in de
            praktijk
            zal blijken dat het lastig is op voorhand in te schatten welke functionaliteit daadwerkelijk meerwaarde voor
            gebruikers biedt. Het analyseren van de gebruikersbehoefte is daarom idealiter geen eenmalig exercitie maar
            onderdeel van de ontwikkelcyclus van de centrale infrastructuur.</li>
        <li>Overweeg daarbij de wenselijkheid van het aanbieden van deze functionaliteit door de overheid, naast de
            beschikbare
            dienstverlening door commerciële partijen. Neem daarbij niet alleen de overwegingen ten aanzien van kosten
            en
            functionaliteit (op basis van de gebruikersbehoefte) mee, maar neem in de overwegingen ook een aantal andere
            aspecten mee, zoals de eventuele impact op privacy van gebruikers en eventueel belang bij de transparantie
            van
            zoekalgoritmes mee.</li>
        <li>Stel op basis daarvan een helder programma van eisen op, waarin tevens rekening gehouden wordt met de
            bestaande en
            in ontwikkeling zijnde componenten en de aansluiting op de vereisten van de archiefwet en wet hergebruik
            overheidsinformatie.</li>
        <li>Geef bestuursorganen tijdig meer inzicht in de vereisten aan hun omgeving. Het is in dit onderzoek lastig
            gebleken
            voldoende informatie te verkrijgen over de decentrale kosten voor de verschillende scenario’s. Betrokken
            bestuursorganen hebben nog weinig beeld bij de verwachte en vereiste wijzigingen in hun eigen omgeving, en
            geven aan
            te wachten op keuze voor een scenario en de verdere uitwerking van scenario’s zodat ook zij hun plannen
            kunnen
            opstellen.</li>
        <li>Geef ruimte voor combinaties van oplossingen, passend bij de verschillende situaties van de bestuursorganen.
            Bestuursorganen geven aan dat ze er vanuit gaan dat er in de praktijk meerdere manieren geboden zullen
            worden om
            stukken via PLOOI te ontsluiten, dat ze dus niet uitgaan van de keuze voor één scenario, maar eerder kijken
            naar
            combinaties van scenario’s.</li>
    </ol>




</body>

</html>